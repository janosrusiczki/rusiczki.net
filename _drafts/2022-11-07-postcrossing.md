---
published: false
---
Ca și când [am scris despre Roxette](https://www.rusiczki.net/2019/12/11/roxette/) am căutat și acuma aici pe blog după "postcrossing" și nu am găsit nimic. Ceea ce m-a suprins oarecum. Dar spre deosebire de pățania de atunci, când era stricată indexarea, acuma se pare că e pe bune și chiar nu am scris nimic despre acest hobby... Nicio grijă, repar acuma!

Nu mai știu exact cum am găsit sau cine mi-a recomandat [Postcrossing](https://www.postcrossing.com), îmi amintesc doar că eram în acel moment al vieții mele când m-am hotărât să lucrez la o firmă de construcții că mă gândeam eu că e un job sigur că oricum se construiește în draci, apoi la fix un an după angajare bum! a dat criza. Fiind [un mare prieten al poștei](https://www.rusiczki.net/2013/03/11/o-nu-nu-posta-romana/) m-am înscris imediat și am început să trimit și să primesc cărți poștale (hai să nu le spunem vederi). De fapt conform informațiilor de pe site-ul Postcrossing, m-am înscris pe 23 ianuarie 2009, ceea ce înseamnă că [lovise deja criza](https://en.wikipedia.org/wiki/Financial_crisis_of_2007%E2%80%932008) - sau mă rog, ajunsese la firma la care lucram, [eram la începutul problemelor cu mama](https://www.rusiczki.net/2009/01/26/a-bitter-update/) și totuși eram cumva destul de detașat încât să am puterea să mă înscriu pe un site de trimis corespondență...

Am să încerc să explic sistemul pe scurt:

- te înscrii pe site
- apeși un buton și primești un cod și o adresă la care va trebui să trimiți o carte poștală
- (de aici urmează partea care poate părea surprinzătoare pentru mulți)
- cumperi o carte poștală (fizică)
- scrii destinatarul și codul primit pe cartea poștală (cu pixul!)
- mergi la poștă și o trimiți (da, la un oficiu al Poștei Române)
- în același timp, altundeva în lume, cineva (nu destinatarul spre care ai trimis tu) va extrage adresa ta și îți va trimite ție o carte poștală
- aștepți...
- primești o carte poștală, o admiri și o înscrii pe site folosind codul

Vreau să menționez aici că e aproximativ la fel de interesant atât să primești cărți poștale cât și să sosească email că a ajuns ceva ce ai trimis la destinație. De fapt ceea ce m-a determinat să scriu acest articol a fost că una dintre cărțile poștale trimise, a ajuns să fie publicată pe un blog de pe cealaltă parte a planetei - https://mabo137.blogspot.com/2022/11/from-romania.html Da, în 2022 Janos se bucură că a apărut pe un blog din Taiwan.

Chiar dacă nu am scris aici pe blog, tot am menționat pe undeva și anume pe Flickr, mai nou am mutat arhiva de poze în ograda proprie - https://photos.rusiczki.net/albums/72157613438160482 plus poză bonus cu mine chiar când scanam primele primite - https://photos.rusiczki.net/photos/3270976595

Am o amică care pe atunci lucra la Biroul Județean de Turism și mi-a făcut cadou un teanc mare de cărți poștale cu diferite locații și tradiții din Maramureș. Pe care le-am trimis încet toate. Doar acuma le-am terminat.

Expoziție Team 4 Youth - conform EXIF (November 01, 2012 16:17) - am fost contactat și mi-am împrumutat colecția să fie expusă. de fapt poza care ilustrează articolul despre poșta română a fost făcută la această expoziție

A fost o pauză luuungăăă, știu că am extras niște adrese la un moment dat și nu le-am trimis niciodată. Rușine să-mi fie. La ultimul restart am mers la poșta din Baia Sprie și am cerut dacă au vederi, au făcut ochii mari și după multă scotoceală mi-au dat ultimele 4 bucați sau câte. Setasem adresa lui mama să se bucure de ceva frumos, dar din păcate am pierdut-o pe mama.

Am trimis multe home made, 2 poze (poza din dronă cu Baia Sprie, poza de la stația meteo de sub Pietrosul Rodnei) plus un avion - nu e deloc ușor să confecționezi o carte poștală home made

În ultima vreme nu e o distracție tocmai ieftină, mă rog, ce mai e - 6 lei în Europa, 10 lei par avion mai departe.