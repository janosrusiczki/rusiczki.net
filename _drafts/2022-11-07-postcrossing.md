---
published: false
---
Ca și când [am scris despre Roxette](https://www.rusiczki.net/2019/12/11/roxette/) am căutat și acuma aici pe blog după "postcrossing" și nu am găsit nimic. Ceea ce m-a suprins oarecum. Dar spre deosebire de pățania de atunci, când era stricată indexarea, acuma se pare că e pe bune și chiar nu am scris nimic despre acest hobby... Nicio grijă, reparăm acuma.

Nu mai știu exact cum am găsit sau cine mi-a recomandat [Postcrossing](https://www.postcrossing.com), îmi amintesc doar că eram în acel moment al vieții mele când m-am hotărât să lucrez la o firmă de construcții că mă gândeam eu că e un job sigur că oricum se construiește în draci, apoi la fix un an după angajare bum! a dat criza. Fiind [un mare prieten al poștei](https://www.rusiczki.net/2013/03/11/o-nu-nu-posta-romana/) m-am înscris imediat și am început să trimit și să primesc cărți poștale (hai să nu le spunem vederi).

Am să încerc să explic sistemul pe scurt:

- te înscrii pe site
- apeși un buton și primești o adresă la care va trebui să trimiți o carte poștală plus un cod
- (de aici urmează partea fizică care poate părea surprinzătoare pentru mulți)
- cumperi o carte poștală
- scrii destinatarul și codul primit pe cartea poștală
- mergi la poștă și o trimiți
- în același timp, altundeva în lume, cineva (nu destinatarul spre care ai trimis tu) va extrage adresa ta și îți va trimite ție o carte poștală
- aștepți...
- primești o carte poștală, o admiri și o înscrii pe site folosind codul

Vreau să menționez aici că e aproximativ la fel de interesant atât să primești cărți poștale cât și să sosească email că a ajuns ceva ce ai trimis la destinatar. De fapt ceea ce m-a determinat să scriu acest articol a fost că una dintre cărțile poștale trimise, a ajuns să fie publicată pe un blog de pe cealaltă parte a planetei - https://mabo137.blogspot.com/2022/11/from-romania.html

Expoziție Team 4 Youth - conform EXIF (November 01, 2012 16:17) - am fost contactat și mi-am împrumutat colecția să fie expusă. de fapt poza care ilustrează articolul despre poșta română a fost făcută la această expoziție

Am trimis multe home made, 2 poze (poza din dronă cu Baia Sprie, poza de la stația meteo de sub Pietrosul Rodnei) plus un avion - nu e deloc ușor să confecționezi o carte poștală home made

În ultima vreme nu e o distracție deloc ieftină, mă rog, ce mai e
