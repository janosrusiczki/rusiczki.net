---
published: false
title: 20 în 20
---
Cu toate că scriu asta puțin mai târziu, în data de 20 decembrie 2022 s-au împlinit 20 de ani de la prima însemnare pe acest blog.

Am (re-)început atunci într-un subdirector al site-ului resurseweb.net - un proiect de-al meu dedicat făcutului de bine pentru web-ul românesc. Printe altele acesta a fost site-ul unde am publicat traducerea românească a phpBB, făcută jumate de mine și jumate de domnul Zoso, pe care îl cunoșteam ori de pe forumul computergames, ori de pe un forum de web development românesc de al cărui nume trebuie să-mi amintesc. Subdirectorul era /mt/, l-am găsit cu ajutorul web.archive.org, spre care am și donat bani de câteva ori căci m-a ajutat enorm la săpăturile mele de om nebun, iar forumul learn.?.ro.

Era în prag de Crăciun și cum mie îmi plăcea tare mult pregătirea, aveam Internet acasă prin dial-up stabil de la RDS, aparat foto digital și multe multe lucruri despre care să scriu, așa că am scris.

Nu-mi imaginam că peste 20 de ani încă voi mai scrie. De fapt nu aveam nici cea mai vagă idee despre ce voi face sau unde voi fi în 20 ani și nici nu cred că mă gândeam la asta.