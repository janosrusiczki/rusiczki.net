---
published: false
---
---
layout: post
title: Noul număr de casă
date: 2022-06-05 12:51:00.000000000 +02:00
categories:
- cronică
- tehnic
image: https://content.rusiczki.net/2022/10/ecuson-tabara-informatica.jpg
description: Mi-am făcut număr de casă la imprimanta 3D
---
Am tot vrut să scriu despre cum am moștenit casa părintească după ce am pierdut-o pe mama și despre cum m-a făcut nevoia să-mi îmbunătățesc încet dar sigur aptitudinile de meștereală. De asemenea am vrut să scriu despre aventurile mele cu imprimante 3D și proiecțelele mele. Am și scris de fapt, dar nu am finalizat articolele, așa că acum voi descrie un proiecțel fără prea mult context...

Cum tot fac _mici_ îmbunătățiri și meștereli în jurul casei (nicidecum cele _mari_ și necesare cum ar fi hidroizolația sau acoperișul) după ce am dat jos într-o bună zi cutia poștală antică, pentru că eram singura casă care avea două, am copt planul înlocuirii numărului de casă cu unul 3D printat. Pentru că cel curent arată așa:

[![Vechiul număr de casă](https://content.rusiczki.net/2023/06/vechiul-numar-de-casa.jpg)](https://content.rusiczki.net/2023/06/vechiul-numar-de-casa-resized.jpg){:.glightbox}

După câteva încercări nereușite l-am rugat pe [Bogdan Roșu](https://bogdanrosu.com/) să-mi traseze vectorial cele 2 numere. La o privire mai atentă se vede că de fapt sunt 2 fonturi diferite, și îmi plăcea mai mult stilul cu codițe al lui 3 așa că rugămintea a conținut precizarea să-mi facă și 2-ul la fel. Am primit destul de rapid răspuns și mi-a convenit din start (nu degeaba e Bogdan meșterul fonturilor, hehe).

![Cifrele trasate](https://content.rusiczki.net/2023/06/cifrele-trasate.jpg)

Apoi după ce mi-am comandat filament (plasticul cu care lucreaza imprimanta 3D) albastru și alb am trecut la treabă în Autodesk Fusion 360:

[![Autodesk Fusion 360](https://content.rusiczki.net/2023/06/autodesk-fusion-360-1.png)](https://content.rusiczki.net/2023/06/autodesk-fusion-360-1-resized.png){:.glightbox}

Mai am două screenshot-uri din Fusion 360: [desenul tehnic pe care e bazată "rama"](https://content.rusiczki.net/2023/06/autodesk-fusion-360-2.png){:.glightbox} și [detaliu cu un colț](https://content.rusiczki.net/2023/06/autodesk-fusion-360-3.png){:.glightbox}. Sunt sigur că profesorii mei de desen tehnic ar fi mândri de mine! După vreo oră de CAD am pus fișierul pe SD Card și am dat drumul la imprimare:

[![Noul număr pe imprimanta 3D](https://content.rusiczki.net/2023/06/noul-numar-pe-imprimanta-3d.jpg)](https://content.rusiczki.net/2023/06/noul-numar-pe-imprimanta-3d-resized.jpg){:.glightbox}

Dupa alte 4 ore și un sfert (care a inclus și o schimbare de filament) eram gata:

[![Autodesk Fusion 360](https://content.rusiczki.net/2023/06/gata-noul-numar-de-casa.jpg)](https://content.rusiczki.net/2023/06/gata-noul-numar-de-casa-resized.jpg){:.glightbox}

Nu știu cum va rezista în timp, teoretic destul de bine fiind din PET, adică același PET din care sunt recipientele diferitelor băuturi și care zică-se că se descompune în circa 450 de ani. Probabil se va decolora de la razele UV, dar nicio grijă, salvez fișierele bine și tipăresc din nou. Sau voi vopsi peste.

Voi reveni cu un update după ce îl montez.