---
published: false
---
Am tot vrut să scriu despre cum am moștenit casa părintească după ce am pierdut-o pe mama și despre cum nevoia m-a făcut să-mi îmbunătățesc încet dar sigur aptitudinile de meștereală. De asemenea am vrut să scriu despre imprimanta 3D și proiecțelele mele. Am și scris de fapt, dar nu am finalizat articolele, așa că acum mă voi arunca cu capul înainte să descriu în amănunt un proiecțel. 

Cum tot fac mici îmbunătățiri și meștereli în jurul casei (nicidecum cele mari și necesare cum ar fi hidroizolația sau acoperișul) după ce am dat jos într-o bună zi cutia poștală antică că aveam singura casă care avea două am urnit planul înlocuirii numărului de casă cu unul 3D printat. Pentru că cel curent arată așa:

---

După câteva încercări stângace l-am rugat pe Bogdan Roșu să-mi traseze cele 2 numere. La o privire mai atentă se vede că de fapt sunt 2 fonturi diferite, și îmi plăcea mai mult stilul cu codițe al lui 3 așa că rugămintea a conținut precizarea să-mi facă și 2-ul la fel. Am primit destul de rapid răspuns și mi-a convenit din start (nu degeaba e Bogdan meșterul fonturilor, hehe).

poza cu trasarea peste numar

Apoi după ce mi-am comandat filament (plasticul cu care lucreaza imprimanta 3D) albastru și alb am trecut la treabă în Autodesk Fusion 360.

poza 1 2 și 3.

Profesorii mei de desen tehnic ar putea fi mândri de mine! După vreo oră de CAD am pus fișierul pe SD Card și am dat drumul la imprimare.

poze din timpul imprimării

Dupa alte 4 ore și un sfert (care a inclus și o schimbare de filament) eram gata.