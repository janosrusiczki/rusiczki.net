Am mai amintit [într-o însemnare recentă](https://www.rusiczki.net/2023/06/05/noul-numar-de-casa/) că meșteresc în jurul casei din Baia Sprie aproximativ de toate minus ceea ce ar fi important. Anul trecut am reușit să depun cu succes dosarul pentru panouri fotovoltaice și m-am gândit să-mi fac un sistem de irigații pentru gazon și nu numai alimentat de fântână via un hidrofor alimentat la rândul lui cu energie solară - **apă gratis**! A rezultat sfârtecarea curții de șanțuri săpate cu excavatorul și construirea unui cămin de apă de beton de 1 metru cub.

Și dacă tot am pus țevi de apă pentru irigații am tras și niște țevi de canalizare, în principiu pentru ape pluviale, dar a venit iarna peste mine și se termina totul în mijlocul curții după ce am trecut cu ele pe sub trotuarul care duce de la poartă la intrarea în casă. Anul acesta m-am pus să continui lucrările dar m-am gândit că ar fi frumos să îndrept și să betonez o bucată mai mare de teren în fața ușii de de la casă și totodată să aranjez burlanul care a fost pus provizoriu să se scurgă într-un sifon al canalizării când au renovat ai mei casa în '87. Și așa a rămas. Și mai aveam o streașină care arunca apa pur și simplu pe jos, sub aia am construit o rigolă... S-au complicat destul de tare lucrurile și s-a lungit treaba.

Am instalat un cămin de plastic într-unul dintre colțurile acestui viitor platou, acolo unde am ieșit țevile de sub trotuar și voiam să îi betonez fundul dar nu doream să se adune apa să băltească și cum aveam o bucată de țeava rămasă mă gândeam să o pun aia cu un mic sifon peste astfel încât apa să se scurgă acolo și fundul căminului să rămână frumos și curat. 

e interesant că săpase acolo excavatorul, apoi am mai săpat să încapă căminul, dar am mers un pic mai jos decât trebuia, așa că am pus pietriș. 

E aproape de garajul care e înfundat în pământ, garajul de când îl știu eu avea o mobilă veche de bucătărie în capătul cel mai îngropat așa că eu nu văzusem niciodată acel perete golit. 