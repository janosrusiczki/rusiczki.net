Am mai amintit [într-o însemnare recentă](https://www.rusiczki.net/2023/06/05/noul-numar-de-casa/) că meșteresc în jurul casei din Baia Sprie aproximativ de toate minus ceea ce ar fi important. Anul trecut am reușit să depun cu succes dosarul pentru panouri fotovoltaice și m-am gândit să-mi fac un sistem de irigații pentru gazon și nu numai cu apă provenită de fântâna din mijlocul curții via un hidrofor alimentat la rândul lui cu energie solară - **apă gratis**! De fapt începusem în 2022 cu construcția unui stand / coteț pentru hidrofor dar anul trecut mi-am zis că doar nu o să am furtunuri trase prin toată curtea ca un începător... Eu voi avea totul în *subteran* ca un adevărat profesionist! A rezultat brăzdarea curții cu șanțuri săpate de excavator și construirea unui cămin de apă de beton de 1 metru cub. Ocupație pentru toată vara dacă tot am fost șomer...

Și dacă am pus țevi de apă pentru irigații am tras și niște țevi de canalizare pentru ape pluviale, dar a venit iarna peste mine și s-a terminat toată lucrarea în mijlocul curții după ce trecusem cu țevăraiele pe sub trotuarul care duce de la poartă la intrarea în casă. Anul acesta m-am pus să continui dar m-am gândit că ar fi frumos să îndrept și să betonez o bucată mai mare de teren în fața ușii de la casă și totodată să aranjez burlanul care a fost pus provizoriu să se scurgă într-un sifon al canalizării când au renovat ai mei casa în '87. Și așa a rămas... Și mai aveam o streașină care arunca apa pur și simplu pe jos, sub aia am construit o rigolă... S-au complicat destul de tare lucrurile și s-a lungit treaba.

Am instalat un cămin de plastic într-unul dintre colțurile acestui viitor platou, acolo unde am ieșit țevile de sub trotuar cu scopul de a avea joncțiunile vizibile și pentru ca să le pot modifica pe viitor, să nu fie sub un strat de beton. Voiam să îi betonez fundul căminului să arate mai bine decât cu pământ. Dar nu doream să se adune apa să băltească și cum aveam o bucată de țeava rămasă m-am gândit să o pun aia cu un mic sifon peste astfel încât apa să se scurgă acolo și fundul căminului să rămână frumos și curat. Am început să sap cu o lopățică, apoi cu burghiul de pământ, apoi am adus rotopercutorul pe care am pus burghiul mare.

e interesant că săpase acolo excavatorul, apoi am mai săpat să încapă căminul, dar am mers un pic mai jos decât trebuia, așa că am pus pietriș. 

E aproape de garajul care e înfundat în pământ, garajul de când îl știu eu avea o mobilă veche de bucătărie în capătul cel mai îngropat așa că eu nu văzusem niciodată acel perete golit. 

m-a gâdilat foarte plăcut la neuron faptul că am trăit acolo 20 de ani fără să știm că sub grădinița dintre garaj și trotuar avem o cavitate

neavând experiență, lucrez din aproape în aproape, nu prea pot să-mi fac un plan detaliat, mereu se ivește ceva ce trebuie rezolvat