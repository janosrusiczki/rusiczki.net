Sunt în plin proces de documentare a părții 3 a seriei mele de articole despre calculatoarele mele (cu toate că în momentul scrierii acestui articol, nu a apărut pe blog nici partea a 2-a). În a treia parte va fi vorba de PC-uri și încerc să adun câte informații pot despre această perioadă. Totodată fac curat în casa din Baia Sprie, respectiv în camera mea, unde, până anul trecut, timpul înghețase din 2004 când m-am mutat de acolo. Nu s-a atins nimeni de tona de CD-uri pe care le-am lăsat acolo - eventual eu - dar doar de alea cu MP3-uri.

Acuma am inscriptor de BluRay și pot reduce foarte mult numărul de CD-uri având în vedere că pe un BluRay încap mai mult de 70 de CD-uri. Dar nu ai vrea să se zgârie... E OK, le pun și în cloud și oricum nu sunt informații super valoroase, alea valoroase le-am extras acuma și le-am pus bine în mai multe locuri.

CD-urile și DVD-urile cu filme se vor duce direct spre gunoi.
