Sunt în plin proces de documentare a părții 3 din seria de articole despre calculatoarele mele (cu toate că în momentul scrierii acestui articol, nu a apărut pe blog nici partea a 2-a). Atenție, spoiler! În a treia parte va fi vorba despre PC-urile mele și încerc să adun câte informații pot despre această perioadă. Totodată fac curat în casa din Baia Sprie, respectiv în camera mea, unde, până anul trecut, timpul înghețase din 2004 când m-am mutat de acolo. Nu s-a atins nimeni de tona de CD-uri pe care le-am lăsat acolo - eventual eu - dar doar de alea cu MP3-uri.

Dacă vreau să arhivez conținutul, acuma că am inscriptor BluRay pot să reduc foarte mult numărul de discuri având în vedere că pe un disc BluRay încap mai mult de 70 de CD-uri. Mai multă lume mi-a spus: "dar nu ai vrea să se zgârie acest disc"... E OK, le pun și în cloud și oricum nu sunt informații super valoroase, adică alea valoroase (despre care va fi vorba în acest articol) le-am extras acuma și le-am pus bine în mai multe locuri.

CD-urile și tonele de DVD-uri cu filme se vor duce direct în gunoi.

s-au păstrat foarte bine
