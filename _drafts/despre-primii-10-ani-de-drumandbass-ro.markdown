Au apărut pe Facebook vești că s-ar organiza petrecere aniversară de 20 de ani de drumandbass.ro - și am citit câteva chestii care nu reflectă pe deplin realitatea despre începuturile acestui site așa că m-am hotărât să vă spun o povestioară din punctul de vedere al lui nenea **rev**, unul dintre omuleții care au fost acolo de la bun început.

În acea perioadă era foarte important pentru mine să ascult, ceea ce credeam eu că este, muzică underground / non-comercială.

De cum am avut acces mai stabil la net, prin '99, am dat de o listă de discuții despre muzica electronică românească unde m-am făcut de-a binelea de râs. Apoi am luat legătura cu mai mulți membri TMBase și îmi pierdeam vremea pe canalele de IRC #tmbase și #mayday. Îmi amintesc că după ce s-a încheiat firma din 2001 și-au făcut sau și-au actualizat cei de la TMBase site-ul și au pornit și un forum de discuții. Amintirea mea e că după ce au început discuțiile pe acolo, Cynical (Cosmin Nicolae) a lansat idea că ar trebui să avem un site mai general, nu neapărat al unei organizații, unde să se adune ceea ce era scena românească de muzici cu ritmuri frânte. Am rezonat cu idea, nu în ultimul rând pentru că îmi doream cumva să-mi aduc contribuția în domeniul ăsta - așa că am trecut la treabă. Mi-am cumpărat domeniul, un fost coleg de la prima firmă la care am lucrat, Cosmo (Razvan B.) a făcut un design frumos, eu am scris motorul în PHP - Cosmin și alții au contribuit cu conținut și am lansat site-ul la apă cândva în toamna lui 2002.

Chiar după ce am rămas pe acasă după ce a dat kix prima firmă la care am lucrat, m-am pus ș am tradus în română cam jumate din soft-ul de forum phpBB - cealaltă jumătate a fost tradusă de Vali, cel care ulterior a devenit cunoscut ca și unul dintre primii sau chiar primul blogger vedetă din România: zoso. Astfel a fost ceva de la sine înțeles că încă de la prima versiune publică drumandbass.ro va avea un forum.

Dar, așa cum se poate vedea și pe archive.org, site-ul nu era _doar_ un forum cum s-a vehiculat pe Facebook zilele astea.

Următoarea piatră de hotar (ca să nu fiu corporatist și să-i spun milestone) a fost secțiunea de MP3-uri pentru care știu că s-a rugat Seb (Sebastian Popovici) de mine cu lunile. Până la urmă a apărut cândva prin vara lui 2003.

Forumul este un subiect aparte. Am auzit și citit destul de multe păreri, eu îl consideram un loc de socializare și nu îl luam foarte în serios, dar s-au purtat pe acolo niște bătălii crâncene din tastatură și eram în nefericita poziție de a fi nevoit să cenzurez (moderez) una alta dacă se întreceau niște limite. De aici și citatul: "jur pe sângele lui rev" postată de careva.

- am cumpărat o licență de vbulletin și am renunțat la restul site-ului care era oricum în moarte clinică
- am scris text de adio și voiam să închid site-ul în mai multe instanțe
- a venit Veronica Bogdacenco cu o ofertă care mi-a surâs așa că am vândut totul la pachet
- am cunoscut foarte mulți oameni faini prin acest site
- am fost la foarte multe petreceri mișto