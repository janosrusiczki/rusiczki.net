Mult timp am considerat că nu am nevoie de așa ceva. La nevoie aveam un coleg de serviciu care și-a construit propria imprimantă și s-a oferit să-mi tipărească dacă am nevoie de ceva. Când am început cu dronele prin 2013 i-am cerut să-mi tipărească ceva piciorușe pe care să aterizeze drona că în mod normal ateriza pe burtă. Au ieșit destul de casante, la o aterizare mai zdravănă am spart unul, le-am demontat de pe dronă și am tras concluzia că nu se prea merită să-mi iau că nu produce piese de calitate.

Doar că au evoluat între timp, și în 2021 la puțin timp după moartea mamei mele mi-am luat o Ender 3 v2. Am zis că după moartea mamei pentru că sincer să fiu nu îmi amintesc exact motivația - era o perioadă mai zăpăcită. Cam în același timp mă apucasem și de smart home și posibil să-mi fi dorit din cauza asta.

Am tipărit grămezi de carcase, cutii și lădițe de tot felul.

Am luat upgrade de nivelare automată de pat BLTouch. A zăcut multă vreme imprimanta iar când am avut nevoie și am repornit-o mi-am dat seama că din cauză că aveam un firmware oarecum bușit.

Relativ recent voiam să avansez cu stația meteo home made și nu a vrut să tipărească bine. Apoi am trecut la PETG. Mi-a ieșit aproximativ primul print. Apoi a doua zi următorul print cu aceleași setări nu mi-a prea ieșit. Am tot văzut eu legendarele Prusa care cică "just work". M-am enervat și fiind în concediu între Crăciun și Anul Nou, am luat o decizie într-o seară și am pus comandă.
