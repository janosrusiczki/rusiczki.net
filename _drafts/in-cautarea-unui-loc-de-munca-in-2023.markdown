---
published: false
---
După vreo 6 refuzuri care mi-au clătinat destul serios încrederea în sine ("bă, aparent nu mai sunt bun de nimic pentru că nu mă vrea fix nimeni"), nevasta mi-a recomandat s-o iau mai încet, nu de alta dar mă enervam destul de tare după fiecare și să nu-mi puște cumva vreo venă îm cap... Zis și făcut, oricum sosise vara, aveam de meșterit în jurul casei în afară de obișnuitele rutine zilnice.

Dar am primit un mesaj de recrutare de la o firmă franțuzească, aveau un produs destul de interesant (un serviciu la care poți apela înainte să transferi banii ca să te asiguri că nu ești țăpit) mă potriveam bine la requirements și am zis hai să încerc totuși. Am programat primul call și l-am avut cu tipa de la HR, am povestit, m-am prezentat, mi-a prezentat și ea firma și produsul mai în amănunt și în scurt timp m-a contactat că hai să continuăm cu un interviu cu head of tech. Am avut call-ul și acest call, am descris amănunțit experiența mea tehnică în Rails iar el mi-a prezentat stack-ul și structura echipelor. Mi s-a părut că am vorbit cu un tip OK și cu picioarele pe pământ. După o zi primesc email că a fost OK și interviul tehnic și hai să continuăm un coding exercise.

Era atașat un PDF cu 4 puncte. Ultimele 2 puncte erau coding exercise-ul efectiv: punctul 3 presupunea scrierea unui client din linia de comanda pentru openweather API iar punctul 4 coding efectiv peste ceva codebase dintr-un zip (nu știu exact ce era pentru că nu am ajuns la el).

Important este că primele două puncte ziceau așa: să prezint proiectele mele open source și să prezint contribuțiile mele la proiecte open source terțe. Ooo, când am citit aceste două puncte am început să-mi frec mâinile și să zâmbesc pentru că din câți developeri cunosc poate 5% sau mai puțini au contribuții și chiar mai puțini proiecte open source online. Mă gândeam că a sosit momentul să strălucesc! Eu având un proiect open source în producție de care sunt foarte mândru: [online](https://photos.rusiczki.net/) și [codul](https://github.com/photonia-io/photonia). Foarte fericit am redactat un răspuns la email în care am prezentat acest proiect și încă unul în VueJS care are vreo 200 de stars pe Github și e folosit în multe alte proiecte precum și niște PR-uri cu care am contribuit la alte proiecte open source. Am trimis email-ul și urma să mă apuc de partea de coding efectiv a doua zi.

Doar că a doua zi am primit un email care zica că "în urma analizei codului tău trimis pentru coding exercise nu te ridici la nivelul pe care l-am aștepta de la un senior așa că vom încheia procesul de recrutare aici". Am rămas blocat și am scris rapid un răspuns că sigur nu ați greșit emailul, pentru că eu nu am trimis cod ci doar un email de prezentare. Apoi am stat și m-am măcinat o zi pe tema că așa prost cod scriu? La urma urmei e un proiect full stack nu tocmai mic cu o parte de backend scrisă în Ruby on Rails și o parte de frontend scrisă în VueJS (versiunea 3 - respectând ultimele recomandări). Are scrise și teste, am dat de și am depășit zeci de probleme - unele chiar elegant. O parte de care-s super mândru este că din nevoie am studiat și implementat full text search în PostgreSQL din care a rezultat o prezentare pe care am făcut-o la 2 firme și am primit feedback foarte bun de la colegi...

Și a sosit și răspunsul că da, nu au greșit, mie-mi era destinat mail-ul, și că review-erul lor a considerat că nu se ridică codul la standarde pentru că de exemplu în acest proiect aveam toate query-urile GraphQL în același fișier. Când am citit motivul întâi am văzut roșu apoi m-am calmat rapid și am zâmbit gândindu-mă că I dodged one.

Așadar, avem:

* Pet project la care lucrez eu și cu mine în timpul liber, care nu e hacked toghether ci încearcă să folosească tehnologii cât de noi, să aibă teste, am rulat și linter pe el de câteva ori și am corectat codul în mare parte după recomandări și cum ziceam am dat de zeci de challenge-uri interesante pe care le-am depășit cu succes și de care sunt mândru cum le-am implementat (fără scurtături aiurea și fără rabat la calitatea codului).
* Deocamdată adaug funcționalități noi de zor, gen administrarea de albume, deci nu e deloc o prioritate să optimizez și să organizez codul.
* În general se recomandă ca un web-app să răspundă sub 100ms, multe răspund într-o secundă sau în secunde bune, al meu răspunde în 50ms (jumate din timpul recomandat) - și chiar e afișat în repozitoriu timpul ăsta de răspuns.

Deci dacă ăsta a fost motivul pentru care m-au refuzat, e OK, mă bucur că n-am aterizat într-o echipa unde asta să fie un motiv de reproș. Și asta o firmă mică de care nu a auzit mai nimeni dar ei cer din start calitate a codului la un pet project la nivel world class...