---
layout: post
title: Impletirea pasiunilor
date: 2011-06-20 12:40:51 +0200
categories:
- Photos
- Bike
- Română
---
Ce titlul poetic... Dar justificat avand in vedere ca mai rar iese treaba in felul in care a iesit sambata cand am reusit sa practic cele mai indragite doua hobby-uri de-ale mele aproximativ simultan. E vorba (binenteles) de fotografie si ciclism iar rezultatul acestei impletiri se poate vedea in poza de mai jos:

<a href="http://www.flickr.com/photos/janos/5849617428/" title="C Albastru by János Rusiczki, on Flickr"><img src="http://farm3.static.flickr.com/2722/5849617428_a7d119f79c.jpg" width="500" height="332" alt="C Albastru"></a>

Background: am fost rugat de o prietena care lucreaza la <a href="http://www.visitmaramures.ro/">Biroul Judetean de Turism</a> sa incerc sa fac cateva fotografii menite sa ilustreze un pliant care va prezenta ceea ce urmeaza a fi traseul de mountain bike din jurul baii mari. De fapt traseul exista deja dar vorbesc la viitor fiindca nu a fost inaugurat inca oficial. Am mai vorbit succint despre traseu si in <a href="http://www.rusiczki.net/2011/06/09/technobicicleala/">insemnarea anterioara</a>. Din fericire nu a fost necesar sa ma apuc de recrutat oameni ca respectiva prietena mi-a aranjat si niste "modele", adica trei baieti dintre care pe unul il cunosteam bine, pe unul din vedere si pe al treilea deloc.

Ne-am intalnit asadar sambata dimineata in fata la TJ (pentru necunoscatori: <a href="https://foursquare.com/venue/7428736">Tom si Jerry</a>), ei echipati frumos iar eu cu ditai geanta foto de 10 kile pe spate si am purces sa cucerim varful Plestioare. Dupa mult pedalat, cateva pauze de respiro, povesti si haz am ajuns sus, adica la baza pantei crunte spre varful in sine unde eu am "ordonat" ca baietii sa astepte pana eu mi-am impins bicicleta la deal si mi-am pregatit echipamentul. Ma gandeam sa fac cateva poze cu ei impingand bicicletele la deal in schimb spre marea mea mirare ei s-au apucat sa urce <em>pe bicicleta</em> ditai dambocul. Cu atat mai bine! Cu atat mai spectaculoase pozele!

Apoi am mai oprit la cateva sedinte pe drumul de sa care uneste Plestioarele de varful Tocastru. Poza care ilustreaza acest articol a fost facuta cu ocazia unei opriri de acest gen. Am avut noroc cu lumina care se infiltra prin frunzisul copacilor si cu rabdarea baietilor care au facut pauza pana mi-am scos si reglat eu aparatura si au mers-si-venit pe o bucata de traseu de mai multe ori pana s-a declarat dom' fotograf multumit de rezultatele ochite pe LCD-ul Nikon-ului. Asa modele sa tot ai!

Coborarea a fost grea, dar m-a cam luat valul si am "uitat" sa mai oprim pentru sedinte foto. Am fost pe departe cel mai incet dintre toti dar ma consolez cu gandul ca baietii sunt pro si eu aveam si gentocu' valoros pe spate. Lipsa de tehnica? Lipsa de curaj? Nu recunosc nimic! :)

Mi-a fost putin ciuda ca nu am luat GPS-ul fiindca am trecut pe niste drumuri necunoscute mie, dar acasa inainte de pornire m-am gandit ca ar fi bine sa am cu o grija in minus daca tot va trebui sa fiu atent la echipamentul foto.

Si inca o concluzie si ma duc: <a href="http://www.rusiczki.net/wp-content/uploads/2011/06/fox-clothing-high-voltage-short.jpg" class="fancybox">pantalonii Fox High Voltage</a> comandati de la <a href="http://www.evanscycles.com/">Evans Cycles</a> au meritat fiecare eurocent care i-am dat pe ei. Material extrem de usor si foarte confortabil, chilot cu burete, buzunare super practice. Ce as putea sa mai cer? :)
