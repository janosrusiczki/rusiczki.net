---
layout: post
title: Prima tranta adevarata (cu sange)
date: 2011-09-07 11:50:43 +0200
categories:
- Bike
---
Dupa doi ani de bicicleta in era noua (adica excluzand datul din copilarie / adolescenta) in weekend-ul asta am tras prima tranta mai serioasa. Si ma gandeam sa marchez acest moment definitoriu din viata printr-o insemnare pe blog. Si sa adaug si <a href="https://content.rusiczki.net/2011/09/2011-09-05-14.30.23.jpg" class="fancybox">o poza cu urmarile</a>. Nu, nu imi prezint muschii (inexistenti). Haha.

Am mai avut parte de doua "semi" cazaturi. Prima oara la maratonul de anul trecut cand am intrat intr-o curba cu viteza prea mare si am ocolit o piatra din drum pe partea gresita ajungand in decor - dar am ramas in picioare. Prima oara am cazut cu adevarat, in sensul ca am ajuns pe orizontala, la <a href="http://www.rusiczki.net/2011/07/06/maratoneala/">maratonul de anul acesta</a> cand la o coborare dupa un tronson de poteca de pamant batut prin padure unde am prins curaj si am bagat viteza mai mare am dat de un drum argilos. Mergand cu acelasi curaj si viteza am alunecat si cum picioarele mi s-au incalcit intre cadru si pedale am facut un soi de "roaba" mergand in maini si tarand bicicleta dupa mine. Sunt sigur ca ar fi fost amuzant pentru un privitor. Noroc ca nu m-a vazut nimeni.

Acum am cazut insa prima oara mai serios. Am mers sambata la pedalat cu o gasca mai numeroasa si la o coborare mergeam cu viteza destul de mare pe marginea dinspre vale a unui drum forestier. In dreapta mea, pe drum, auzeam in spate forfota mare si presupuneam prezenta altora din gasca. Dupa cate imi amintesc m-am dezechilibrat prima oara si am reusit sa ma redresez insa am ajuns mult prea pe margine si m-am dezechilibrat aproape imediat a doua oara. Puteam sa ma redresez inspre mijlocul drumului dar nu vroiam sa cauzez un accident in masa. Fiind deja indreptat spre vale m-am speriat si am tras franele, roata din fata a bracat, imi amintesc ca am sarit peste ghidon, am facut vreo doi pasi dupa care inertia m-a trantit pe burta. Presupunerile mi-au fost bine fondate ca pe drum am auzit imediat frane, colegii de tura oprindu-se si intrebandu-ma de sanatate. M-am uitat la mine intai, imi curgea sange din antebratul drept si cei doi genunchi insa nu ma durea nimic prea tare, apoi am verificat hainele, nimic rupt si in final bicicleta. Gasind toate la locul lor am continuat drumul, oprind putin mai jos la un mini baraj unde mi-am spalat antebratul si genunchii si apoi am ajuns unde s-a regrupat gasca si am primit tifon si rivanol pentru dezinfectia ranilor. A durut putin dar a trecut.

Fun fact: nu port de obicei casca dar la fiecare din aceste trei incidente purtam.

Statistic vorbind, <a href="http://www.wolframalpha.com/input/?i=september+3%2C+2011+-+june+15%2C+2009">conform Wolfram Alpha</a>, zile fara tranta: 810 (2 ani, 2 luni si 18 zile). Acum am repornit contorul si momentan sta la 4 zile. Sper sa treaca inca 806 zile pana la urmatoarea tranta. :)
