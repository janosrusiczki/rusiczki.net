---
layout: post
title: Sunt pe Street View!
date: 2013-05-17 14:52:23 +0200
categories:
- Technical
- Photos
---
[![GoogleStreetView](https://content.rusiczki.net/2013/04/GoogleStreetView-693x391.png)](https://content.rusiczki.net/2013/04/GoogleStreetView.png)

Bănuiesc că pentru câțiva ani va fi valabil și [acest link](http://goo.gl/maps/AphZx), cel puțin până revine mașina minune prin zona noastră și trage poze noi.

Îmi amintesc că era o zi însorită și-mi expirase ITP-ul așa că m-am dus să dau o raită pe la service-uri. Am vizitat [primul service](http://goo.gl/maps/LENFu) recomandat de colegi dar nu m-au putut primi așa că am plecat spre următorul de pe listă. După ce am pornit am văzut o mașină ciudată ieșind de pe o stradă lăturalnică și mi-am dat seama că e mașina Street View, și, cum imediat după ce a ieșit de pe strada lăturalnica a oprit (să-și recalibreze ceva instrumente bănuiesc), am profitat de ocazie, am oprit și eu și am fugit să-i fac o fotografie.

[![SAMSUNG](https://content.rusiczki.net/2013/04/2012-07-18-12.56.20-519x693.jpg)](https://content.rusiczki.net/2013/04/2012-07-18-12.56.20.jpg)

Oricum, zic că am scăpat destul de ieftin, pe unii colegi i-a prins pe bicicletă prin oraș, pe o grămadă în toiul team building-ului nostru desfășurat în zona Barajului Firiza, pe alții la terasă și lista poate continua.

Oricum, toata treaba asta cu Google Street View e ceva ce nu mi-aș fi imaginat acum 10 ani că vom avea. Mai ales nu prin Baia Mare / Baia Sprie. :)
