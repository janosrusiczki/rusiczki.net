---
layout: post
title: Sâmbăta cadou
date: 2013-10-15 09:09:43 +0200
categories:
- Photos
- Română
---
<a href="http://www.flickr.com/photos/janos/10249140043/"><img class="alignnone size-medium wp-image-4575" alt="Eu și Ina pe Igniș" src="https://content.rusiczki.net/2013/10/PA120146-1024-693x519.jpg" width="693" height="519" /></a>

Considerând frigul de la sfârșitul lui Septembrie și începutul lui Octombrie, sâmbăta frumoasă de care am avut parte în acest weekend se poate considera un adevărat cadou. Am ieșit pe Igniș cu bicicletele, am luat Pufoșenia (una din poreclele lui Ina, cocker-ul) cu noi, ne-am întâlnit cu prieteni, am mâncat cârnați și pește prăjit și ne-am simțit foarte bine.

Am pus poza de deasupra și aici pe blog fiindcă îmi place mult și deoarece pe Facebook s-a dovedit a fi foarte populară, adunând peste 70 de like-uri, ceea ce pentru mine e mult și înseamnă că are ceva plăcut în ea. Arareori pun poze cu mine, nu cred ca aici pe blog să fi pus mai multe de 3, și mi-aș dori să pot spune că ceea ce vedeți mai sus a fost un instantaneu prins aleatoriu dar trebuie să recunosc că treaba a fost cam regizată. Ne așteptam prietenii să ajungă din vârf la locul unde plănuiam să facem picnic și dacă tot am avut vreme de pierdut am împrumutat bicicleta lui Ioana, am dat câteva "indicații prețioase" și apoi am făcut 2 ture pe poteca din imagine în timp ce Ioana a apăsat pe buton. Elementul neregizat din poza este Ina, cocker-ul, care s-a luat după mine din principiu. Ah și să nu uităm de peisajul de Maramureș, deloc neglijabil - formațiunea Creasta Cocoșului - Gutin - Secătură dominând depărtările în partea dreapta a îmaginii.

Iar pentru cei curioși de detaliile tehnice: poza a fost făcută cu noul nostru Olympus EP-5, cu un obiectiv de 14mm împrumut iar retușările sunt minimale (crop și ajustări ușoare de culoare).

PS. Ieșirile tomnatice au ceva magic ce mă fac să scriu despre ele. <a href="http://www.rusiczki.net/2011/09/13/sfarsit-de-saptamana-activ/">Poftim un alt exemplu.</a>
