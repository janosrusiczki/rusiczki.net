---
layout: post
title: Salutări de la Borșa!
date: 2013-12-14 16:46:56 +0100
categories:
- General
---
<a style="line-height: 1.5em;" href="https://content.rusiczki.net/2013/12/20131214_111027.jpg"><img class="alignnone size-medium wp-image-4658" alt="Vedere de pe pârtia Borșa" src="https://content.rusiczki.net/2013/12/20131214_111027-693x389.jpg" width="693" height="389" /></a>

Poza de mai sus a fost făcută cu abia câteva ore în urmă. La capitolul snow report se putea să fie mai multă zăpada și mai puține pietre dar până la urmă am găsit varianta optimă și ne-am dat mai mult decât acceptabil. Păcat de buctul din prima tură când am reușit să ne zgăriem plăcile aproape imaculate, atât eu cât mai ales Ioana a cărei snowboard e de abia la a treia ieșire.

Dar nu pentru snow report m-am apucat să scriu acest articol ci fiindcă îl scriu dintr-o căbănuță super rustică și foarte practică. Tastez pe ultrabook-ul Acer al lui Ioana care e conectat la Internet prin telefonul meu. Și toate astea mie mi se par așa, de parcă aș fi în viitor. În sensul că în soba de lângă mine toarce îmbietor focul, în jur totul e după cum spuneam foarte rustic, e liniște deplină deoarece am tuns-o de pe pârtie cu câteva ture înaintea prietenilor că mă supara genunchiul, iar eu mă dau pe Net la viteze care acu 5 ani mi se păreau de domeniul sefeului. Am visat mult la momentul ăsta dar acum că e aici aș prefera parcă să fie totul mai simplu și mai puțin conectat, măcar în excursii să am timp să citesc o carte sau ceva. Ceea ce cred că voi face îndată ce public acest articol. :-)

În încheiere iată o poză cu biroul...

<a href="https://content.rusiczki.net/2013/12/PC140177.jpg"><img class="alignnone size-medium wp-image-4660" alt="Cabană Borșa" src="https://content.rusiczki.net/2013/12/PC140177-693x519.jpg" width="693" height="519" /></a>
