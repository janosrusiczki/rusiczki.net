---
layout: post
title: Viral!
categories:
- RC
- Video
- Română
---
<iframe width="560" height="315" src="https://www.youtube.com/embed/57Bk_bE3EsQ?rel=0&amp;showinfo=0" frameborder="0" gesture="media" allow="encrypted-media" allowfullscreen></iframe>

Se pare că am dat lovitura și am reușit să creez un video într-atât de plăcut încât a devenit viral.

Ce să mă fac?

- Mă retrag în plină glorie, că de aici pot doar decădea;
- O dau pe politică pe pagina mea, explicând lumii cu cine să voteze;
- Prind curaj să mai fac ceva filmări prin oraș, că idei am și s-ar putea să iasă ceva la fel, sau poate chiar mai plăcut;
- Modific descrierea, da-de prind ceva job-uri de fotografie / filmare aeriană.

Lăsând gluma la o parte următorul pas va fi probabil o combinație între opțiunile 3 și 4.

Amuzant e faptul că am stat cu înregistrarea o bună bucată de vreme (din 1 până în 24 octombrie) până să mă hotărăsc s-o fac publică. Motivul a fost vremea nasoală. Mai precis, toamna aceasta am avut în Baia Mare o vreme destul de închisă cu multă ploaie și majoritatea zilelor înorate, și eu am devenit din ce în ce mai nerăbdător să ies la un zbor. Vinerea trecută, când a revenit într-un final soarele am fugit în pauza de masă în Parcul Tineretului să trag câteva ture cu quadcopterul mic. Entuziasmat fiind că în sfârșit mi-am luat "doza de dronă", am ales o bucată mai alertă din filmare, am adăugat muzică pe măsură și am pus clipulețul pe Facebook. Cum feedback-ul a fost unul bun, mi-am amintit și de filmarea pe care o vedeți mai sus, care la momentul când am tras-o (într-o joi, tot într-o pauză de masă) nu mi s-a părut cine știe ce, fiind una dintre primele teste cu nou instalatul stabilizator pe trei axe, dar la revizionare mi s-a părut chiar plăcută. Așa că am ales o piesă din directorul de muzică gratuită, am umblat puțin la contrast / luminozitate, am pleznit watermark-ul și ca un experiment am încărcat de data aceasta rezultatul și pe Facebook. Rezultatul?

<a href="http://www.rusiczki.net/wp-content/uploads/2015/10/video-viral.png"><img class="alignnone size-full wp-image-5053" src="http://www.rusiczki.net/wp-content/uploads/2015/10/video-viral.png" alt="Video Viral" width="925" height="779" /></a>

După două zile video a ajuns la 73 de mii de oameni, a fost distribuit de aproape 700 de ori și are 2650 de like-uri în total. Nu știu care e echivalentul pentru expresia englezească "mind blown"... Probabil cifrele nu sunt mare lucru din perspectiva unor jucători serioși pe piața online, dar mie, lui Neica Nimeni mi se par incredibile. Incredibile și foarte încurajatoare!

Ne vedem cu ocazia următorului video! :)