---
layout: post
title: Întoarcerea în Zell am See
categories:
- Cronică
- Photos
image: https://content.rusiczki.net/2014/11/Zell-am-See-panorama-resized-980x377.jpg
description: Despre concediul de iarnă din Zell am See.
---
Zell am See: Locul unde ne-am petrecut primul concediu de iarnă din străinătate în 2009 și locul unde anul trecut <a title="Then vs. Now" href="http://www.rusiczki.net/2014/08/31/then-vs-now/">în septembrie</a> am inaugurat <a title="Concediu de vară – Cum am ajuns" href="http://www.rusiczki.net/2014/09/08/concediu-de-vara-cum-am-ajuns/">primul nostru concediu de "vară" din străinătate</a>. Și tot acolo ne-am întors în mod neașteptat în această iarnă. Zic neașteptat fiindcă până la un moment dat se părea că nu ne va permite bugetul un concediu de ski, dar apoi la insistența prietenilor și după economisire la sânge timp de o lună am mers totuși. A da, și doar aici am mai găsit loc.

[![Zell am See - Panorama](https://content.rusiczki.net/2014/11/Zell-am-See-panorama-resized-980x377.jpg)](https://content.rusiczki.net/2014/11/Zell-am-See-panorama-resized.jpg)

Poza de mai sus, de fapt o panoramă, am făcut-o joia trecută când, ca niciodată până acuma într-un concediu de iarnă, am luat o jumate de zi de pauză de la dat și m-am cocoțat pe dealul din spatele cazării în căutarea webcam-ului pe care l-am urmărit atenți în săptămâna de dinaintea plecării și care știam că e pe acolo pe undeva. Și l-am găsit, împreună cu o priveliște care mi-a tăiat respirația. Dacă vreți să admirați fiecare pixel [aveți aici](http://content.rusiczki.net/big-files/Zell-am-See-panorama.jpg) varianta de 32 de mega - trăiască Kolor Autopano Giga!

Alte detalii pe scurt:

- 8 oameni - cea mai mare gașcă cu care am mers în urma unei organizări proprii;
- 6 zile de soare din plin - vreme minunată, ne bucuram să fie totuși puțin mai multă zăpada;
- 3 zile pe ghețarul Kitzsteinhorn și 3 pe (mare mea dragoste) muntele Schmitten;
- 1 cazare cu un nenea puțin mai invaziv decât trebuia;
- prima încercare de dat pe schiuri a Ioanei - da, s-a întâmplat;
- emoții cu portbagajul de la mașină pe care nu l-am strâns cum trebuia și s-a deplasat, iar cheia de la antifurt am lăsat-o acasă, dar s-a rezolvat inginerește cu niște hârtie îndesată sub suport;
- la întoarcere am făcut prima noastră vizită la <a href="http://paprikacsarda.hu/">Paprika Csarda</a> - de ce, oh, de ce nu am mers mai repede pe acolo!?
- multă - multă distracție.

La cât mai multe! :)
