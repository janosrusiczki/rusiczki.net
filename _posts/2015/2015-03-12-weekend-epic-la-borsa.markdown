---
layout: post
title: Weekend epic la Borșa
categories:
- cronică
- rc
- video
---
<iframe width="560" height="315" src="https://www.youtube.com/embed/Ob1ApAO-Y2I?rel=0" frameborder="0" gesture="media" allow="encrypted-media" allowfullscreen></iframe>

Aveți mai sus pe departe cel mai reușit clip de-al meu până la momentul actual. Se merită vizionat full screen în HD (dacă aveți opțiunea de 1080p50 alegeți-o cu încredere!).

În rolurile principale <a href="https://instagram.com/ioanabancos">Ioana</a> (cunoscută și ca nevastă-mea) și <a href="https://instagram.com/sandratomoiag">Sandra</a> (o prietenă).
Muzica: <a href="https://machinimasound.com/music/dystopia/">Dystopia</a> de <a href="https://twitter.com/perkiilstofte">Per Kiilstofte</a>.

Și acum, așa cum v-am obișnuit, o povestioară!

După ce am văzut că ar fi șanse să ningă în weekend ne-am hotarât săptămâna trecută să mergem la Borșa cu niște prieteni în speranța că poate prindem zăpada powder. Eu am devenit foarte entuziasmat și din cauză că îmi place zăpada bună și și de la gândul că îmi voi scoate drona la plimbare. Mai ales că era în plan ca într-una dintre zile să mergem să ne dăm "în libertate" (offpiste) pe un deal din apropierea pasului Prislop - loc care ni l-au aratat <a href="https://www.facebook.com/xnsride">băieții de la XNS</a> <a href="http://www.rusiczki.net/2013/12/14/salutari-de-la-borsa/">acum un an și ceva</a>. Ulterior zăpada anunțată pe weekend s-a transformat în vreme însorită dar planul a rămas în picioare așa că vineri seara ne-am împachetat toate cele necesare în mașină și ne-am pornit pe drumul la care eu mă gândesc ca la un sandwich: rahat (porțiunea Baia Mare - Sighet peste Gutin), Austria ("autostrada" Sighet - Moisei) și iar rahat (porțiunea Moisei - Borșa).

<a href="https://content.rusiczki.net/2015/03/gargalau-si-prietenii.jpg"><img src="https://content.rusiczki.net/2015/03/gargalau-si-prietenii-980x339.jpg" alt="Gărgălău și prietenii" width="980" height="339" class="alignnone size-medium wp-image-5003" /></a>

S-a decis ca sâmbata să mergem pe Știol iar eu am fost puțin dezamăgit că știam că nu am unde să las drona și cum telescaunul a funcționat doar dimineața, puțin, era exclusă opțiunea să cobor cu modelul după ce am terminat de zburat și să revin cu placa. Dar până la urmă nu am regretat deloc, a fost o zi absolut superbă de dat. Am aflat de la localnici că ninsese în noaptea dinspre joi spre vineri si cum sămbăta a fost o zi însorită cu cer albastru noi am profitat din plin și am explorat multitudinea de variante de coborâre prin zăpada proaspăt așternută în pădurea din stânga pârtiei Știol. Practic m-am dat câțiva metri pe pârtie, restul fiind powder runs. Un soi de rai pe pământ pentru snowboarderi și nu numai.

<a href="https://content.rusiczki.net/2015/03/2015-03-08-13.53.26-3.jpg"><img src="https://content.rusiczki.net/2015/03/2015-03-08-13.53.26-3-980x613.jpg" alt="Baza de operațiuni mobilă" width="980" height="613" class="alignnone size-medium wp-image-5012" /></a>

Duminica am mers pe Prislop și s-a reconfirmat că cel mai bine îmi ies proiectele "artistice" (foto / filmări) la care mă gândesc din timp, capul meu stând aproape toată săptămâna trecută la cum o să zbor de pe acel deal. După ce am urcat pe jos cu drona legată de geantă, un prim zbor de încălzire și un al doilea care s-a dovedit a fi cel mai reușit incluzând o scurtă încălzire pentru urmărirea din cer a practicanților de sporturi de iarnă, am convocat gașca și i-am pregătit pentru zborul numărul 3 din care a rezultat clipul de mai sus. Imediat după filmare am reușit să testez fără să vreau funcția de failsafe a quadcopterului meu din motive care deocamdată nu-mi sunt foarte clare. În orice caz, după ce flight controller-ul a realizat că a pierdut semnalul de control de la sol a adus în grabă aparatul spre locul de unde a decolat și în scurt timp am reușit să preiau controlul din nou.

<a href="https://content.rusiczki.net/2015/03/2015-03-08-15.16.14-3.jpg"><img src="https://content.rusiczki.net/2015/03/2015-03-08-15.16.14-3-980x613.jpg" alt="Bârjaba și soarele" width="980" height="613" class="alignnone size-medium wp-image-5013" /></a>

După emoțiile mari cauzate de această pățanie, am aterizat în grabă, am strâns toate și am coborât dealul până la șosea, am pus drona în portbagaj, am făcut rocada de echipament de la accesoriile necesare zborului la cele necesare datului, am prins placa pe rucsac și am urcat iar pentru a face 2 coborâri de vis prin zăpada excelentă. După asta am mâncat (pită cu zacuscă, slănină și ceapă), am condus până la cabană, m-am entuziasmat privind filmările pe laptop și realizând că au ieșit bine, am ajutat la aranjat cabana, am condus până la <a href="http://www.la-cassa.ro/">Cassa</a> din Vișeu de Sus unde am mâncat bine ca de obicei iar de acolo am mânat mașina până acasă pe drumul sandwich de care vă povesteam mai sus. Aici am pus calculatorul în funcțiune, am ales în doi timpi și trei mișcări muzica pentru clip, care s-a întâmplat să se sincronizeze perfect, loviturile în toba mare corespunzând curbelor și sâriturii și am terminat clipul și ziua pe la ora 1 și ceva cu un zâmbet enorm de satisfăcut pe față.

Ați citit rezumatul unui sfârșit de săptămână care se clasează probabil în top 5 cele mai reușite din viața mea.