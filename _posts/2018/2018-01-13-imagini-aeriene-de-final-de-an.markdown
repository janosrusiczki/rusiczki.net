---
layout: post
title: Imagini aeriene de final de an
date: 2018-01-13 12:57:00 +0200
categories:
- RC
- Photos
- Drone
- Română
---
[![Lacul Albastru văzut din dronă](https://content.rusiczki.net/2018/01/drona-lacul-albastru-1000x750.jpg)](https://content.rusiczki.net/2018/01/drona-lacul-albastru.jpg){:.glightbox}

[![Baia Sprie văzută din dronă](https://content.rusiczki.net/2018/01/drona-baia-sprie-1000x750.jpg)](https://content.rusiczki.net/2018/01/drona-baia-sprie.jpg){:.glightbox}

În timp ce [schimbam motorul blogului](https://www.rusiczki.net/2018/01/08/a-new-blogging-engine/) și mai reciteam însemnări aleatorii mă gândeam că s-au cam dus zilele când făceam premiera la ceva aici pe blog. În exemplul de față am pus aceste poze peste tot ([Instagram](https://www.instagram.com/janosrusiczki), Facebook, [Flickr](https://www.flickr.com/janos)) mai puțin aici. Dar mi-e cumva dor să fac asta și să pun și povestioarele aferente.

Așadar, pozele fiind puse, iată povestea:

Am fugit în pauza de masă a ultimei zile de lucru din an (29 decembrie 2017) la Baia Sprie, am ieșit în curtea casei părintești și am făcut kilometraj la dronă, adică am zburat până la Lacul Albastru, am făcut prima poză din această însemnare iar apoi am revenit cu ea aproximativ deasupra locului de decolare și am făcut a doua. Binențeles că am făcut mai multe poze din diferite unghiuri și am vrut să pun ceva exclusiv pe blog, dar cele de mai sus sunt cele mai reușite din set, și nici așa nu sunt pe deplin mulțumit de cea cu lacul, putea fi încadrată mult mai bine. Dar e destul de greu să încadrezi poze când drona de mărimea unui telefon mobil e la 700 de metri distanță și 250 de metri diferență de altitudine față de tine și un ochi îți stă obsesiv pe bara de baterie.

Ar mai fi de menționat cât de mult diferă workflow-ul cu poze față de cel de odinioară când făceam pozele, le descărcam de pe card când ajungeam acasă, eventual le mai editam puțin și apoi le publicam. Acuma le-am descărcat din dronă pe mobil prin WiFi, le-am editat în Lightroom-ul de pe Android, mi le-am trimis pe mail, creat versiunile redimensionate în Gimp pe Linux ([am mai zis](https://www.rusiczki.net/2018/01/08/a-new-blogging-engine/) că o să-mi fie dor de media manager-ul din Wordpress) și le-am încărcat manual.

Și dacă tot suntem la povești, au trecut trei ani și puțin de la [prima însemnare legată de dronă](https://rusiczki.net/2014/12/07/zbor/) în care am promis că voi reveni cu mai multe detalii despre acest hobby și cu toate că am pus de atunci [două](https://rusiczki.net/2015/03/12/weekend-epic-la-borsa/) [articole](https://rusiczki.net/2015/10/26/viral/) în care mă lăudam cu filmări reușite, încă nu am apucat să public articolul cuprinzător plănuit. Sper să mă țină noul val de motivație și inspirație și să vadă lumina zilei în curând.
