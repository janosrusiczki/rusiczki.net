---
layout: post
title: Baia Sprie văzută din dronă
date: 2018-03-15 20:44:01 +0200
categories:
- RC
- Photos
- Drone
- Română
image: https://content.rusiczki.net/2018/03/trilogia-baia-sprie-mini-panorama-1000x614.jpg
description: Baia Sprie văzută din dronă în poze și panorame.
---
Doamnelor, domnișoarelor și domnilor, probabil cea mai reușită mini-panoramă de-a mea:

[![Mini panoramă cu orașul Baia Sprie](https://content.rusiczki.net/2018/03/trilogia-baia-sprie-mini-panorama-1000x614.jpg)](https://content.rusiczki.net/2018/03/trilogia-baia-sprie-mini-panorama.jpg){:.glightbox}

De fapt acest articol este deznodământul "trilogiei" *Baia Sprie văzută din dronă iarna*, începută destul de stângaci prin '[Imagini aeriene de final de an](https://www.rusiczki.net/2018/01/13/imagini-aeriene-de-final-de-an/)' și continuată mai reușit prin '[Lacul Albastru văzut din dronă](https://www.rusiczki.net/2018/01/26/lacul-albastru-vazut-din-drona/)' în care speram că va exista o "dată viitoare" pentru un set cu orașul Baia Sprie în sine.

Am încercat să mă conformez în 11 februarie dar vremea nu a ținut cu mine: am pornit pe soare din Baia Mare dar până am ajuns la Baia Sprie s-a înorat urât și nu prea am mai avut chef să decolez. Chiar dacă am făcut-o până la urmă la insistențele Ioanei nu mi-a ieșit panorama dorită. Dar nu a fost complet pierdută ieșirea căci am continuat pe munte unde am combinat o plimbare de duminică cu un zbor de explorare. Am filmat și fotografiat în jurul [gurii de aerisire numite Poni de pe Dealul Minei](https://content.rusiczki.net/2018/03/trilogia-baia-sprie-poni.jpg){:.glightbox} și după câte se poate vedea, chiar dacă nu a plouat vremea a fost mohorâtă rău. De fapt, vreme tipică de februarie.

Apoi nu am mai reușit să zbor o vreme, ori fiind vremea nasoală ori fiind eu prins cu alte treburi dar până la urmă la începutul lui martie a venit weekend-ul cu zăpada surpriză (vineri, 2 martie, a nins aproape continuu). Am profitat imediat sâmbăta explorând cu prietenii rute de pădure pe snowboard iar duminică am fost la Baia Sprie unde am zburat din belșug și rezultatele sunt vizibile mai jos (plus în poza care deschide articolul).

Ceva ce doream să fac este o poză cu centrul de la mare înălțime (cca 300 de metri de la locul decolării):

[![Centrul Baia Sprie](https://content.rusiczki.net/2018/03/trilogia-baia-sprie-centrul-de-la-inaltime-1000x750.jpg)](https://content.rusiczki.net/2018/03/trilogia-baia-sprie-centrul-de-la-inaltime.jpg){:.glightbox}

Am avut niște emoții la aterizare, fiindcă drona coboară destul de încet și mă uitam obsesiv la cum scădea nivelul bateriei în timp ce drona abia se târa în jos din cer... Dar până la urma a fost bine.

Am făcut binențeles și panorama necesară și suficientă (din nou, cei care mă citiți prin feed, dați un click):

<p><script src="https://static.kuula.io/embed.js" data-kuula="https://kuula.co/share/7ljq8?fs=1&vr=0&thumbs=1&chromeless=0&logo=0" data-width="100%" data-height="640px"></script></p>

Exact ca și [data trecută](https://www.rusiczki.net/2018/01/26/lacul-albastru-vazut-din-drona/) voi pun modestia la o parte și voi spune că mi se pare că a ieșit foarte bine. Am reușit iarăși să creez un material la care mă pot uita minute în șir să recunosc locurile unde am trăit 20 de ani...

După ce s-a topit zăpada tot peisajul a dat într-un gri depresiv și din cauza asta ziceam că momentan trilogia se încheie, dar voi reveni probabil cu material după zborurile de primăvară / vară. A da, și probabil voi face și cu "cartierul" (zona de vest a orașului) că am avut cereri. :)
