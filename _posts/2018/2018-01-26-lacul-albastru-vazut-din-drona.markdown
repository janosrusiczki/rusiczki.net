---
layout: post
title: Lacul Albastru văzut din dronă
date: 2018-01-26 22:18:00.000000000 +02:00
categories:
- rc
- photos
- drone
- română
image: https://content.rusiczki.net/2018/01/lacul-albastru-iarna-din-drona-1-1000x750.jpg
description: Lacul Albastru din Baia Sprie în 3 poze, o filmare și o panoramă făcute
  cu drona iarna.
---
Când am publicat însemnarea cu [pozele aeriene din Baia Sprie](https://www.rusiczki.net/2018/01/13/imagini-aeriene-de-final-de-an/) mi-am promis că voi reveni să le refac și în varianta cu zăpadă. Așa că astăzi iar mi-am prelungit pauza de masă, iar am ușchit-o la Baia Sprie și iar am zburat cu drona. De data asta nu mi-am mai stabilit baza în curte ci am urcat cu mașina cât am putut apoi aproape că am alergat până la lac de unde am decolat și am zburat mult mai relaxat având timp să încadrez mai bine pozele și filmările.

Rezultate:

[![Lacul Albastru iarna văzut din dronă](https://content.rusiczki.net/2018/01/lacul-albastru-iarna-din-drona-1-1000x750.jpg)](https://content.rusiczki.net/2018/01/lacul-albastru-iarna-din-drona-1.jpg){:.glightbox}

Această primă poză am ales-o la sugestia Ioanei căci în colțul stânga sus vede turnul combinatului din Baia Mare care dă un context peisajului, nu mai e un lac oarecare, ci e lacul acela de lângă Baia Mare. În poză se mai văd câteva locuri de care mă leagă amintiri dragi: gura de aerisire a minei unde asistam la meciuri epice de tuberman, ruinele cetății (de fapt ale unei anexe de mină) unde s-au tras niște chefuri, câmpia unde am început să mă dau cu snowboard-ul și unde mergeam la tradiționalul grătar de 1 mai...

[![Lacul Albastru iarna văzut din dronă](https://content.rusiczki.net/2018/01/lacul-albastru-iarna-din-drona-2-1000x750.jpg)](https://content.rusiczki.net/2018/01/lacul-albastru-iarna-din-drona-2.jpg){:.glightbox}

[![Lacul Albastru iarna văzut din dronă](https://content.rusiczki.net/2018/01/lacul-albastru-iarna-din-drona-3-1000x750.jpg)](https://content.rusiczki.net/2018/01/lacul-albastru-iarna-din-drona-3.jpg){:.glightbox}

Două poze făcute la sugestia mai multor persoane în stil top-down, adică cu camera îndreptată drept în jos. În ambele e vizibil János și ghiozdanul lui într-un colț al lacului.

Și acum partea multimedia (acei doi inși care mă citiți prin feed, merită să dați click!):

<div class="video-wrapper"><iframe width="560" height="315" src="https://www.youtube.com/embed/DELZ1EbqZfw?rel=0&amp;showinfo=0" frameborder="0" gesture="media" allow="encrypted-media" allowfullscreen></iframe></div>

Un survol lejer al lacului tot cu camera îndreptată în jos.

Și în final ceea pentru ce m-am dus de fapt, o panoramă interactivă:

<p><script src="https://static.kuula.io/embed.js" data-kuula="https://kuula.co/share/7ldy9?fs=1&vr=0&thumbs=1&chromeless=0&logo=0" data-width="100%" data-height="640px"></script></p>

Voi pune modestia la o parte și voi spune că sunt încântat de cum a ieșit. Vă recomand să vă uitați drept în jos. :-)

Din păcate prima baterie mi-am consumat-o cu poze, încadrări și zburat hai-hui iar a doua cu panorama așa că nu am mai putut reface poza cu orașul în straie de iarnă. Dar mereu există o *data viitoare*. (Sper să țină și zăpada.)
