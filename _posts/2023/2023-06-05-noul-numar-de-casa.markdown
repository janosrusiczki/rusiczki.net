---
layout: post
title: Noul număr de casă
date: 2023-06-05 12:51:00.000000000 +02:00
categories:
- cronică
- tehnic
image: https://content.rusiczki.net/2023/06/gata-noul-numar-de-casa-resized.jpg
description: Mi-am proiectat și fabricat număr de casă la imprimanta 3D.
---
Am tot vrut să scriu despre cum mi-am îmbunătățit încet dar sigur aptitudinile de meșter după ce am moștenit casa părintească. De asemenea am vrut să scriu despre aventurile mele cu imprimantele 3D și proiectarea aferentă. Am și scris de fapt, dar nu am finalizat (încă) articolele și acum aș vrea să-l public pe acesta până e subiectul proaspăt, cu dezavantajul că nu există contextul pe care mi l-aș fi dorit. Dar asta e.

Cum tot fac _mici_ îmbunătățiri și meștereli în jurul casei (nicidecum cele _mari_ și _necesare_ cum ar fi hidroizolația sau acoperișul) după ce am dat jos într-o bună zi cutia poștală antică, pentru că a mea era singura casă care avea două cutii poștale, am copt planul înlocuirii numărului de casă cu unul 3D printat. Asta deoarece cel de dinainte arăta așa:

[![Vechiul număr de casă, probabil din anii '70](https://content.rusiczki.net/2023/06/vechiul-numar-de-casa.jpg)](https://content.rusiczki.net/2023/06/vechiul-numar-de-casa-resized.jpg){:.glightbox}

După câteva încercări nereușite l-am rugat pe prietenul [Bogdan Roșu](https://bogdanrosu.com/) să-mi traseze vectorial cifrele. La o privire mai atentă se vede că sunt de fapt două fonturi diferite și îmi plăcea mai mult stilul cu codițe al lui 3 așa că am precizat să-mi facă și 2-ul la fel. Am primit destul de rapid răspuns și mi-a convenit din start (nu degeaba e Bogdan meșterul fonturilor, hehe).

![Cifrele trasate](https://content.rusiczki.net/2023/06/cifrele-trasate.jpg)

Apoi după ce mi-am comandat filament (plasticul cu care lucreaza imprimanta 3D) albastru și alb am trecut la proiectat în Autodesk Fusion 360:

[![Autodesk Fusion 360](https://content.rusiczki.net/2023/06/autodesk-fusion-360-1.png)](https://content.rusiczki.net/2023/06/autodesk-fusion-360-1-resized.png){:.glightbox}

Mai am două screenshot-uri din Fusion 360: [desenul tehnic pe care e bazată "rama"](https://content.rusiczki.net/2023/06/autodesk-fusion-360-2.png){:.glightbox} și [detaliu cu un colț](https://content.rusiczki.net/2023/06/autodesk-fusion-360-3.png){:.glightbox}. Dacă cifrele tot le-am primit de-a gata, am fost atent să încerc să emulez și eu designul retro cu chenarul plăcuței. Sunt sigur că profesorii mei de desen tehnic ar fi mândri de mine! După vreo oră de CAD am pus fișierul pe SD Card și am dat drumul la imprimare:

[![Noul număr pe imprimanta 3D](https://content.rusiczki.net/2023/06/noul-numar-pe-imprimanta-3d.jpg)](https://content.rusiczki.net/2023/06/noul-numar-pe-imprimanta-3d-resized.jpg){:.glightbox}

Dupa alte 4 ore și un sfert (care au inclus și schimbarea de filament din albastru în alb) era gata:

[![Autodesk Fusion 360](https://content.rusiczki.net/2023/06/gata-noul-numar-de-casa.jpg)](https://content.rusiczki.net/2023/06/gata-noul-numar-de-casa-resized.jpg){:.glightbox}

Nu știu cum va rezista în timp, teoretic ar trebui să țină destul de bine, materialul fiind PET, adică același PET din care sunt făcute recipientele diferitelor băuturi și care zică-se că se descompune în circa 450 de ani... Probabil mai degrabă se va decolora de la razele UV, dar nicio grijă, salvez fișierele bine și îl tipăresc din nou. Sau voi vopsi peste.

După un pic mai mult de o săptămână și tipărirea ramei necesare pentru montare e sus pe poartă:

[![Noul număr de casă, montat în seara zilei de 13 iunie 2023](https://content.rusiczki.net/2023/06/noul-numar-de-casa.jpg)](https://content.rusiczki.net/2023/06/noul-numar-de-casa-resized.jpg){:.glightbox}
